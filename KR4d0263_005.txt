# -*- mode: mandoku-view; -*-
#+TITLE: 芸庵類藁
#+DATE: 2015-08-25 00:01:35.728074
#+PROPERTY: ID KR4d0263
#+PROPERTY: BASEEDITION WYG    
#+PROPERTY: JUAN 卷五
<pb:KR4d0263_WYG_005-1a>¶
欽定四庫全書¶
　芸庵類藁巻五　　　　　　宋　李洪　撰¶
　　五言絶句¶
　　　過分水嶺¶
江南山盡處兩山如石門溪流湍激雪殘日雨猶存¶
　　　回文¶
病卧愁花落春深怨夜長鏡明羞短髪窻净惜殘香¶
　　六言絶句¶
<pb:KR4d0263_WYG_005-1b>¶
　　　題慈感寺極目軒¶
紅芰敷腴獻笑青山偃蹇横陳身在水晶宫裏須信羲¶
皇上人¶
寺枕苕溪一曲僧依城郭千家客至未嘗芡觜我來恰¶
及荷花¶
塵眼登臨清曠水心樓閣峥嶸欲見普門大士菰蒲影¶
裏鐘聲¶
　　　范至能遊靈石録示詩仙留題云¶
<pb:KR4d0263_WYG_005-2a>¶
南塢數回泉石西風幾疊烟雲登攜孰與為侣顔禹李¶
甲蕭筠¶
鼎峙傲睨絶景揮毫想見凌雲落落真筌玉子歩虚寧¶
作吳筠¶
勝槩風生步武山靈景從歸雲塵世欲尋飈馭藤陰萬¶
箇蒼筠¶
雨後泉淙水樂詩成目送孤雲寄興西湖南北忘年丘¶
壑松筠¶
<pb:KR4d0263_WYG_005-2b>¶
　　　戱題¶
世事悠悠豈盡人生汲汲多端陶令欲歌歸去貢公何¶
事彈冠¶
多病閉門懶出避喧終日髙眠惟可以君命竹安能以¶
兄事錢¶
　　七言絶句¶
　　　登瀟灑亭¶
文正風流尚典刑桐江畫㦸見詩人丹青難冩真瀟灑¶
<pb:KR4d0263_WYG_005-3a>¶
圓嶠方壺此逼真¶
　　　殘春偶作¶
溪邊且種刺史栁園裏未栽懐縣花若有故人來問字¶
浮圖西畔緑陰斜¶
閒裏光陰趣漸長下簾深護一鑪香逰心華藏衆香國¶
絶勝争名翰墨場¶
　　　周堯夫示秋懐詩然公方為貴恙所撓因以箴¶
　　　之¶
<pb:KR4d0263_WYG_005-3b>¶
伐性蛾眉賈禍長何如鈆鼎養中央應憐剌剌出門語¶
苦怨寥寥秋夕涼¶
　　　宿湯泉驛¶
炎方到處水如湯地脉深疑有臭黄猶勝驪山汚艷質¶
漁陽簇馬鑒興亡¶
　　　題謫仙回舟卧披錦袍圗¶
太白狂歌一酒船錦袍夜醉楚江邊此時應向剡中宿¶
逼耳清猿月滿川¶
<pb:KR4d0263_WYG_005-4a>¶
　　　和人松江¶
塵纓快濯四橋水曵履却上三髙堂欲按新圖買漁具¶
短蓑篛笠混行藏¶
去年春盡西湖上把酒看山聴澗泉今日松江烟浪裏¶
平分詩思入漁船¶
　　　以雪梨遺韓子文¶
婺女新梨玉雪如姑山綽約想肌膚使君應喚纎纎手¶
飣座風流近酒壺¶
<pb:KR4d0263_WYG_005-4b>¶
　　　老人亭¶
夢中已識雪髯翁線去絲來信不通覿面相呈了無得¶
巖前萬竅自號風¶
　　　即事¶
寶䇿歡傳萬嵗聲塗山執玉萃華纓獨憐太史周南滯¶
不預堯階賀太平¶
苒苒殘年白髪新可憐蹭蹬老修鱗坐觀溝瀆尋常困¶
未使揚鬐化若神¶
<pb:KR4d0263_WYG_005-5a>¶
　　　塗中雜興¶
畏日炎炎火傘張扁舟挂席泛滄浪飛流濺沬傾三峽¶
過嶮方知有底忙¶
草間蟋蟀動秋吟偏感羇栖旅念深功業豈闗雙&KR0066;事¶
年來白處已通心¶
很石驚濤枕席喧長江蛟鰐屢垂涎早知行路難如此¶
何似修塗穏著鞭¶
荔子如丹橄欖青紅蕉葉落古榕清温湯浴罷晚風快¶
<pb:KR4d0263_WYG_005-5b>¶
老酒傾盆醉月明¶
山顛恠石如蹲獸波底危磯似化羊却憶鑑湖明月裏¶
緑荷紅芰暑風涼¶
　　　釣臺¶
故人澤畔被羊裘髙挹中天㑹冕旒不使客星侵帝座¶
謾誇拜衮與封侯¶
古木陰森蔽釣臺蒼崖石壁倚天開當年童稚曽逰處¶
十八年間復此來¶
<pb:KR4d0263_WYG_005-6a>¶
　　　偶書¶
世事悠悠莫問天一觴且醉酒中賢階前落葉無人掃¶
滿院芭蕉聴雨眠¶
　　　騎騾(留城鎮無馬/羌騾相送)¶
留城北去去分騾冷笑親朋駟馬多頼得勁蹄無可礙¶
一鞭安穏過沙河¶
　　　過張司空廟¶
昔人博物豈虚傳自斸龍泉古獄邊今代司空應見慣¶
<pb:KR4d0263_WYG_005-6b>¶
斗間何用氣衝天¶
　　　窾木詩¶
&KR1094;木饕風耐嵗寒輪囷入用固知難不才果得全樗散¶
且伴幽人澗谷盤¶
　　　道中聞啼鳥¶
翠陰叢竹轉山腰忽聴一聲婆餅焦想見故園春社近¶
杏花消息雨連朝¶
　　　富沙城外李花盛開¶
<pb:KR4d0263_WYG_005-7a>¶
萬石灘頭數十家溪流衮衮麥畦斜三分春色今餘幾¶
開盡桃花見李花¶
　　　題安頭陀石室¶
頭陀靈迹閟巖隈尋勝何人肯暫來野鳥銜花無覔處¶
緑苔封逕看空回¶
　　　和鄭康道探梅十絶句¶
國艷氷姿非世粧忍教臘雪苦韜藏昔年曽醉萬松嶺¶
尚友詩人蘇與黄¶
<pb:KR4d0263_WYG_005-7b>¶
學詩少日賦梅花詩老忘言借齒牙媟語滛言漫元白¶
單傳衣鉢勿矜誇¶
雪後蒼茫立水濵香膚不粟自生温南枝鍾美知春早¶
未使蠻烟蜑雨昏¶
獨秀娟然寄一枝江南嵗嵗臘前開綴椒未見封條雪¶
應誤揷花晴昊來¶
夜寒池面結氷花誰識吳姬張麗華待到黄昏斜月吐¶
暗香踈影屬林家¶
<pb:KR4d0263_WYG_005-8a>¶
石腸底事鬬清新賦就摛華萬象春誰知袖手苦吟客¶
中有築巖和鼎人¶
多病年來&KR0568;作詩燃萁何敢&KR0247;才奇探梅技痒撩幽夢¶
只有清香是已知¶
萬木凋枯一笑春未應蘭芷伴騷人東風桃李皆奴僕¶
我軰論文未厭頻¶
瑟瑟清波溪澗寒屬聨詩筆不當慳請君更艤菁山棹¶
萬斛愁侵山復山¶
<pb:KR4d0263_WYG_005-8b>¶
吟到梅開醉不休十詩刻燭冩蝇頭須知老匠能雕句¶
月仄金盆獨倚樓¶
　　　紀行雜詩¶
鸕鷀源畔數人家匼匝青羅布障遮胥口山前沽酒市¶
釣&KR0657;相逐買魚蝦¶
水宿荒村夕照間奔流怪石鬬潺潺白醪似蜜聊供醉¶
過盡嚴陵大浪灘¶
蒲颿風駛送行舟篷底哦詩相棹謳三老相呼興不淺¶
<pb:KR4d0263_WYG_005-9a>¶
溪迴山擁近嚴州¶
支流二水繞山城瀟灑桐廬舊得名好在鳥籠山靄裏¶
眼生詩句易詩成¶
髙桅一一上灘船流汗頳肩盡日牽笑憶太湖波上宿¶
雲濤無際欲粘天¶
石鏬飛泉鳴佩玉灘頭怒石響驚雷故人相見應相笑¶
愛底微官觸暑來¶
　　　仁實分柑仲躬餉碧泉各賦一絶¶
<pb:KR4d0263_WYG_005-9b>¶
一别温江九換年賞柑籬落綴青圓羅浮貢篚無因遇¶
林下先嘗愧謫仙¶
寂寞東籬嗅落英淵明止酒任天真江州無復王宏惠¶
一斛葡萄頼故人¶
　　　清明鑚火烹茶¶
客舍垂楊依舊青自鑚新火應清明故山紫笋誰能摘¶
倒篋雲龍手自烹¶
　　　鷄菜嶺¶
<pb:KR4d0263_WYG_005-10a>¶
烟雨濛濛不濕衣春風欺客逞寒威籃輿無著新愁處¶
小酌村醪款竹扉¶
　　　龍井¶
無熱龍宫此道塲人天瞻禮玉毫光璽書重疊兩朝賜¶
更助吾皇節雨暘¶
　　　題崇福院壁¶
十邑驅馳閱四旬盡空囹圄報吾君僧窻漸覺猿吟逺¶
城市囂塵自此分¶
<pb:KR4d0263_WYG_005-10b>¶
　　　秋祀上丁齋宿中夜雨涼因思去嵗氣候頗同¶
　　　書壁¶
秋雲黯黯結層陰頖水人稀夜漏沉獨有芭蕉如道侣¶
二年相伴宿齋心¶
　　　書寓舍壁¶
且卧元龍百尺樓難忘江海一扁舟西山爽氣助詩興¶
忽有碧雲生暮愁¶
沉陰未解雨濛濛倚檻看山怯曉風睡起賣花聲過盡¶
<pb:KR4d0263_WYG_005-11a>¶
不知春色在壺中¶
　　　黄碧¶
軒臺鑄鼎已飛昇留與仙祠萬古名羽駕霓旌鎻深翠¶
無因暫聴步虚聲¶
　　　紅蕉¶
舊館彤雲誰解賦朱光緑潤感遺芳詞人自古傷流落¶
安得移根貢玉堂¶
　　　清暉亭¶
<pb:KR4d0263_WYG_005-11b>¶
溪山佳處稱題詩終日籃輿繞翠微夾路蒼官管迎送¶
客情那得澹忘歸¶
　　　龍爪瑞花¶
嶔&KR0991;石壁倚長松古䜟今觀龍爪紅何事偏私閒草木¶
狀元家住嶺西東¶
　　　喝石巖¶
信脚來游喝石巖老來到處少同㕘出家本是丈夫事¶
嵗晚終期卜一庵¶
<pb:KR4d0263_WYG_005-12a>¶
　　　宿鱸風亭¶
暫解塵纓鎻與韁鱸風秋色似鱸鄉從今第四橋南去¶
蟹籪漁磯屬漫郎¶
　　　題朝陽亭¶
新亭危冠别峯西萬壑千巖勢總低要使登臨髙著眼¶
梧桐應有鳯鳯棲¶
　　　偶作¶
不種松陵二頃田却來江浦按戈船乗風破浪非吾事¶
<pb:KR4d0263_WYG_005-12b>¶
暫借僧窻永日眠¶
十日王程未許歸登山臨水此心違夜䦨佛屋龕燈暗¶
時有飛螢㸃客衣¶
小雨纎纎未肯晴歸程猶趁欲宵征潮來江浦緑如染¶
雲抹山腰練許横¶
　　　送許季韶倅桂林¶
二年鞭弭侍君軒立㐲從來愧不言乞得閒官九仙隠¶
身謀優穏荷明恩¶
<pb:KR4d0263_WYG_005-13a>¶
髙枕秋風病骨輕隨鑾無復起侵星銅瓶潄井銷塵慮¶
舌本猶堪讀道經¶
除墨猶新濕詔黄題輿不稱愧龍光且觀百粤蛟鱷徙¶
勿羡九霄鸞鵠翔¶
文登猶記舊青氊敢恨𤓰期尚六年辦取扁舟五湖上¶
吳松魚蟹不論錢(宣和末先/公嘗倅登)¶
　　　倦雨¶
留滯都城日欲歸江昏雨脚又霏微秪愁隴上麥蛾化¶
<pb:KR4d0263_WYG_005-13b>¶
豈要枝間梅子肥¶
　　　聴雨軒四首¶
春到池塘草自青飛花時度破窻櫺恨無好句追顔謝¶
頼有鳴蛙鼓吹聴¶
脫帽風簷迎晚吹催詩急雨喚輕雷秪應荷氣薫人醉¶
不用輪囷象鼻杯¶
聴風聴雨江湖上一葉輕舟檥釣沙暫却鶩行容退食¶
秋聲先已到枯葭¶
<pb:KR4d0263_WYG_005-14a>¶
天寒病鴨守氷池折葦枯荷霰雪飛不覺哦詩成獨立¶
南枝的皪露春機¶
　　　南塔¶
别峯相見路非遥指㸃錢塘一線潮安得南山退之句¶
賦成直使意飄飄¶
　　　和子永韻¶
林樾交陰閙雨鳩滯留已敝黒貂裘却思把釣江湖上¶
萬仭蒼崖揷碧流¶
<pb:KR4d0263_WYG_005-14b>¶
　　　和寺丞叔賜對親奉玉音叙及家世韻¶
心存魏闕江湖逺歸覲重瞳日月明遥憶五倫思一見¶
豈詢宣室鬼神情¶
烏臺鳯沼承親擢尚有孤忠簡聖明大雅一門時鮮儷¶
急難尤切在原情¶
　　　坦庵僧名崇彼¶
萬象森羅具一塵小庵花木四時春客來相對黙無語¶
親見毘耶彼上人¶
<pb:KR4d0263_WYG_005-15a>¶
　　　國一禪師塔¶
蓬徑安禪五百年六時鐘唄震諸天我來不問安心法¶
露柱風林說熾然¶
　　　和人¶
楊栁踈踈已報秋月華如水浸階頭惜無畫手王摩詰¶
貌取中宵一段愁¶
池面粼粼已送涼小窻危坐聴風篁不應尚厭秋來熱¶
已减炎天五刻長¶
<pb:KR4d0263_WYG_005-15b>¶
庭前槐樹緑陰陰静聴𤣥蟬盡日吟枕簟虚涼清夢境¶
了無俗物動禪心¶
夕陽返照樹頭明天外虹收放晚晴洗盡塵埃初雨過¶
一蟬飛入緑槐鳴¶
　　　題潘岳擲果圖¶
錦繡文才貌甚都冶容亂擲果盈車披圖冝鑒登徒子¶
折齒猶勝謝㓜輿¶
　　　雙桱¶
<pb:KR4d0263_WYG_005-16a>¶
古杉翠桱幾千章勢壓穹巖九暑涼匠石它年選隆棟¶
萬牛回首立明堂¶
　　　朝拜羅源天慶即洞宫福地也¶
徐仙何代此飛昇洞府空留福地名我到朝真效三祝¶
步虚聲杳俗縁輕¶
　　　普照菴小憩¶
昔日牧童聚沙戱若箇阿師來卓庵千聖路頭都把斷¶
不須辛苦誤同參¶
<pb:KR4d0263_WYG_005-16b>¶
　　　飲桂香茶簡翁及甫¶
午睡初醒緩注湯一甌清露沃詩腸疑君昔日探蟾窟¶
猶帶天邊桂子香¶
　　　游武夷二絶¶
平湖高栁緑千堆莫為尋芳取次回欲訪同㕘徳雲老¶
别峯霽色夕陽開¶
野水溶溶易滿堤十分强半麥成畦我來宴坐久無語¶
日暮春深鸎亂啼¶
<pb:KR4d0263_WYG_005-17a>¶
　　　池中雙鴨甚馴籠贈古靈陳仲¶
雙鳬蕩漾小池幽荷葉田田兩見秋却恨主人官滿去¶
荒陂野水狎輕鷗¶
飯餘臨檻數龜魚蛙黽跳浪亦任渠籠寄雙鳬古靈去¶
不因羽客換鵝書¶
　　　智仲可化盗圖¶
有徳由來必有隣得齊潜徳感人深不勞渠聴甘棠訟¶
解使偷兒自革心¶
<pb:KR4d0263_WYG_005-17b>¶
　　　同子永和貝元復春日韻¶
平生身計拙如鳩更向周南怨滯留無奈春風欺客病¶
蕙蘭狼籍伴牢愁¶
偶訪東甌謝守家池塘春草栁陰斜遥思上下登山屐¶
不為溪頭桃李花¶
村村春到野花開蠻榼紅醪盡醉回客子哦詩驚節物¶
林端杜宇不須催¶
杏雨桃鬟一餉紅楞伽三昧舊家風江南江北松楸逺¶
<pb:KR4d0263_WYG_005-18a>¶
淚眼昏花瘴霧中¶
　　　題羅源驛用馬駒甫韻¶
今年小稔徧山村白叟黄童笑倚門老瓦為樽賽田祖¶
石田多稼慶曽孫¶
日斜投宿古禪扉老宿過同東院西到處葛藤無用處¶
試尋梅萼亞疎籬¶
　　　過婺港¶
已辭悍石嚴灘險稍快平波婺港行夜宿喜逢漁酒市¶
<pb:KR4d0263_WYG_005-18b>¶
南風拂面月朧明¶
　　　劒池¶
削成峭壁碧孱顔石罅髙臨毛髪寒我有胷中一寸鐵¶
湛然如水絶波瀾¶
　　　謁皇甫清虚¶
五湖四海仰儀形道貌天真孰可名偶泛僊舟來澤國¶
回先生後見先生¶
　　　含暉亭¶
<pb:KR4d0263_WYG_005-19a>¶
𣺌𣺌曦車暘谷升東封日觀未容登山僧更約中宵看¶
列炬煌煌現聖燈¶
　　　喜雨¶
京塵眯目厭黄埃蕭颯風櫺聴雨來心似芭蕉半憔悴¶
喜聞蟄戸一聲雷¶
　　　題鴈蕩圗寄二兄¶
誰知歸鴈亭中客鼓翼來遊鴈蕩山更寄鴈圖憑鴈足¶
秋風孤鴈苦思還¶
<pb:KR4d0263_WYG_005-19b>¶
　　　夜坐¶
驅蚊無術但&KR0946;膚燈火無因暫映書半夜西風吹急雨¶
芭蕉聲響竹蕭踈¶
　　　梅¶
寂寞吹香野水濵霜蜚月墜倍精神横陳故作臨窻影¶
妙韻誰云畫逼真¶
　　　夜泊第四橋¶
月淡波寒夜向分斷行孤鴈不堪聞扁舟第四橋南泊¶
<pb:KR4d0263_WYG_005-20a>¶
無限清愁寄夢雲¶
　　　再至義泉院蘇才翁題曰鳯翅泉¶
不令辛苦登螺嶺再挹泓渟嗽鳯泉客&KR0066;自憐塵土滿¶
嶺松崖竹飽風烟¶
　　　丹桂盡開因思去嵗從駕宴賞之盛¶
清蹕當年從紫皇絳霄丹桂進霞觴夢回猶記鈞天奏¶
一簇紅雲繞赭黄¶
　　　次子都兄借楊凝式帖韻¶
<pb:KR4d0263_WYG_005-20b>¶
空傳狸骨與鵝羣惟有闗西筆可珍鑱刻所存猶勁健¶
歐虞信是捧心人¶
前朝惟有楊虚白心畫心聲獨擅功身縶南冠懐洛寺¶
恨無北客話髙嵩¶
楊李書名五季間江南勁筆儉而寒臨摹更陋唐人筆¶
不脫蘭亭舊界闌¶
　　　和林尚善讀子雲傳夢得詩韻¶
尚白寧堪衆楚咻井湄缾碎愈増愁後人歸罪美新作¶
<pb:KR4d0263_WYG_005-21a>¶
莫汙蕭郎文選樓¶
君子惟宜以懿文後生輕進附僉人竹枝空有蠻歌怨¶
争似當年略轉鈞¶
　　　用東坡回文韻¶
春晚落花餘碧草日長舞蝶妬紅蔫新荷捲翠簮池面¶
弱栁垂絲織暝烟¶
　　詩餘¶
　　　木蘭花幔(秋/意)¶
<pb:KR4d0263_WYG_005-21b>¶
占西風早處一畨雨一畨秋記故國斜陽去年今日落¶
葉林幽悲歌幾回激烈寄踈狂酒令與詩籌遺恨清商¶
易改多情紫燕難留　嗟休觸緒繭絲抽舊事續何由¶
奈予懐𣺌𣺌羇愁鬱鬱歸夢悠悠生平不如老杜便如¶
它飄泊也風流寄語庭柯徑菊甚時得棹孤舟¶
　　　滿庭芳(木/犀)¶
香滿千巖芳傳叢桂小山曽詠幽菲仙姿冷淡不奈此¶
香奇翠葆層層障日深愛惜早被風吹秋英嫰夜來露¶
<pb:KR4d0263_WYG_005-22a>¶
浥月底半離披　誰知清品貴帶裝金粟韻透文犀與¶
降真為侣羅袖相冝寶鴨休薫百濯清芬在常惹人衣¶
姮娥約廣寒宫殿留折最髙枝¶
　　　滿江紅(和鹽田驛/駒父留題)¶
梅雨成霖倦永晝暑行巖曲愛雲梢翠樾枕谿篷屋輕¶
木凌波衝巻雪飛泉犇壑鳴哀玉羡漁翁終嵗老烟波¶
披蓑緑　嗟客宦荒松菊頽壯志青編竹更長年諳盡¶
是非榮辱鐘鼎無心時節異山林有味簞瓢足感故人¶
<pb:KR4d0263_WYG_005-22b>¶
於此賦歸歟思之熟¶
　　　南鄉子(鹽田/渡)¶
掛席泛安流細雨斜風到渡頭萬叠雲鬟真似畫雲州¶
自古詩人幾箇游　旌斾去悠悠别駕無功愧食浮却¶
憶五湖烟浪裏扁舟第四槁南雲水秋¶
　　　鷓鴣天(送客至/湯泉)¶
十月南閩未有霜蕉林蔗圃鬱相望壓枝橄欖渾如畫¶
透甲香橙半弄黄　斟渌醑泛滄浪白沙翠竹近温湯¶
<pb:KR4d0263_WYG_005-23a>¶
分明水墨山陰道只欠氷谿雪月光¶
　　　西江月(送客石/岊亭)¶
𣺌𣺌長汀逺壑蕭蕭雨葉風枝幾回臨水送將歸客裏¶
暗添憔悴　門枕數峯滴翠舟横萬疊漣漪緑秧深處¶
鷺于飛愈覺田園有味¶
　　　菩薩蠻¶
寒山横抹修眉緑樓前溪瀑鏘鳴玉車馬各西東行人¶
如轉蓬　欄干成獨倚海濶天無際雲淡隔壺山鴻飛¶
<pb:KR4d0263_WYG_005-23b>¶
杳靄間¶
　　　浣紗溪(梅菁山/遇雪)¶
夭矯翔鸞溪上峯飄蕭雪霰打船篷天花凌亂水晶宫¶
　飛透紙窻斜取勢吹回溪面舞因風身遊水墨畫圗¶
中¶
　　　前調(山中清明後/一日大雪)¶
碧澗蒼崖玉四圍東君剪水散明璣半開桃杏不勝威¶
　疑是羣仙遊閬苑歌雲舞蝶鬭髙飛珠幢玉節送人¶
<pb:KR4d0263_WYG_005-24a>¶
歸¶
　　　前調(暮/春)¶
掃地燒香絶㸃塵縁堦緑草又殘春略無閒事撓天真¶
　時落燕泥沾几席亂粘飛絮上衣巾西湖回柂少年¶
人¶
